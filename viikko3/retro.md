**Start, Stop, Continue, More of, Less of Wheel** -menetelmässä on tarkoituksena, että fasilitaattori piirtää esimerkiksi fläppitaululle viiteen osaan jaetun ympyrän, johon kerätään tiimin näkemyksiä seuraavista asioista:
* Mitä uutta tiimin kannattaisi alkaa tekemään?
* Minkä tekeminen tiimin kannattaisi lopettaa (este, hyödytän käytäntö tms.)?
* Mitkä tiimin käytännöistä on hyväksi todettuja ja niitä kannattaisi jatkaa?
* Mitä kannattaisi tehdä lisää?
* Mitä kannattaisi tehdä vähemmän?

Menetelmän läpikäymiseen kuluu pienillä tiimeillä yleensä noin 10 minuuttia ja suuremmille ryhmille alle 25 minuuttia. Fasilitaattorin on hyvä toimia kannustavasti ja olla kärsivällinen hiljaisuuden vallitessa.

**Glad, Sad, Mad** on enintään 60 minuutin mittainen yksinkertainen retrospektiivimalli. Ensimmäisessä vaiheessa tiimin jäsenet kirjoittavat paperille sprintin aikana tekemiään havaintoja, esim. "Feature bracheja ei mergetty kovin usein". Tämän jälkeen havainnot esitellään ja jaetaan kolmen sarakkeen alle:
* Glad - positiivinen havainto
* Sad - negatiivinen havainto
* Mad - turhautumista aiheuttanut havainto.
Tämän jälkeen samoja teemoja käsittelevät havainnot siirretään yhteen ja äänestetään siitä, mistä teemoista keskustellaan yhdessä.
